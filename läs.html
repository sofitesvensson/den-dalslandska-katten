<!DOCTYPE html>
<html lang="sv">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Den dalsländska katten</title>

  <!-- Importera Google Fonts -->
  <link href="https://fonts.googleapis.com/css2?family=Karla:wght@200;400;600;800&display=swap" rel="stylesheet">

  <!-- Länka till din CSS-fil -->
  <link rel="stylesheet" href="style.css">
</head>
<body class="lasa-vy">
  
    <header>
        <a href="index.html">
            <img src="Images/logga.png" alt="Logotyp" class="logo">
        </a>
        <nav>
            <a href="Info.html">Info</a>
            <a href="läs.html" class="active">Läs</a>
            <a href="ladda ned.html">Ladda ned</a>
            <a href="https://www.dalslandskonstmuseum.se" target="_blank">Dalslands konstmuseum</a>
        </nav>
    </header>




      <section class="text-section">
        <div class="text-content">
          <h2>Resan</h2>
          <p>I maj 2019 åkte jag på en resa norrut, och på vägen stannade mitt resesällskap och jag till vid Dalslands konstmuseum i Åsensbruk. Anledningen till stoppet var att en vän deltog i en samlingsutställning i konsthallen. Hennes stora keramikskulpturer samsades med en annan konstnärs målningar runt om i den ljusa, luftiga utställningshallen. Den tredje konstnärens verk fanns nere i källaren och på vägen till det rummet, i en passagehall, stod vad som såg ut att vara en allmogesamling uppställt. Bland föremålen satt en snidad katt och glodde ut i intet med gula ögon. Jag hittade mitt sällskap fnissande framför den, och jag fnissade med honom. Vad är detta? sa vi och tog ett kort. Sedan lämnade vi konsthallen, åt vår matsäck nere vid vattnet och körde vidare mot en vardag tillsammans.  </p>
        </div>
      </section>
      
      <section class="text-section">
        <div class="text-content">
          <h2>Broderi</h2>
          <p>Knappt två år senare satt jag hemma och ammade på heltid. Jag kunde inte arbeta med leran och att måla, vilket jag trodde att jag skulle ägna mig åt, visade sig vara opraktiskt med en bebis som inte alls sov så mycket som det stod i böckerna. Jag behövde göra något som gick snabbt att påbörja och snabbt att lägga ifrån sig och som inte tog någon direkt plats. Jag hade tänkt på broderi länge, men inte funnit varken någon plats eller nog mycket fokus för det. Nu passade det perfekt. 

            Efter att ha umgåtts dygnet runt med min knubbiga avbild, som ofta var klädd i plagg med djur på, blev det katter som jag ritade upp med hjälp av svart tråd. Den enda tråd jag hade var en rulle lintråd som hittills mest använts till att binda upp växter. Jag rotade fram en gammal ärvd kökshandduk, vit botten och röd bård med blomster. 
            GK, Gudrun Kleinfeldt, länken till en tid då man förberedde sig för vuxenlivet bland annat med att brodera sina initialer. 
            
            Jag läste snabbt på om olika stygn, stjälkstygn kändes bra. Jag ville arbeta direkt och ta tillvara på det som bara kan bli när händerna gör något ovant: vill ha en skevhet och en tanke om att det som är, det är. Min metod var alltså från allra första början att jag inte får ändra något –  ett sytt stygn är ett sytt stygn som ska få vara med, oavsett. Planerna för motivet får justeras och ändras efter hand, men inte vara alltför förutbestämda. Jag ville släppa kontrollen och förhoppningarna, lita mer på lusten och låta den stå i fokus.
            
            Jag börjar brodera utmed ena kanten. Ett katthuvud med svarta ränder, sluttande mun. En till och en till. Tomma, svarta ögon utan blick men med ögonfransar. Sen blir det tre svarta katthuvuden, negativ av de första fast dessa har mer levande ögon. Blängande och smala som stirrar på mig. Att ögonen är mer levande är för att de är tomma, inte pålagda och täckande som på de vita katterna. Det tar tid, jag broderar framför tv:n på kvällen. Vi ser mycket på tv. 
            
            Jag börjar med ytterkonturen, huvudets form. Upp, öra, ned, hjässa, upp, öra, ned, färdig. Sedan konturer av ögon, nos, mun, ränder på huvud och kind. Att täcka huvudena med tråd så att de blir svarta är ansträngande. Den första svarta katten har ett upprepande mönster av små stygn i rader, vänster till höger, höger till vänster. Den ser ut att ha ytan av en vävd matta. Den andra svarta katten fick längre stygn till päls men fortfarande i rader. En mer slarvig väv och en ilsknare uppsyn. Den tredje kattens päls blir ojämna men med tätt lagda stygn. Tittar man nära ser det ut som ett mörkt havsgräs som ligger och kapslar in något under sig. 
            
            Resten av katterna på handduken har kroppar. Jag testritar på papper först, bara för att se om det som kommer ur min hand ens är i närheten av det jag tänker mig. Sedan fortsätter jag med samma metod som innan, jag får bara ha en tänkt mall att sy efter. En tung katt med tigerränder och en böljande svans och två korta, tjocka framben sitter på blomsterborden. Mungiporna ner. Nästa katt sitter lite vriden, så som man gjorde på skolans porträttfotografering. Vrid dig, och vrid tillbaka huvudet, vrid det åt sidan, du är en blöt handduk som ska kramas ur ordentligt. Katten sitter tung på rumpan med svansen framför sig och framtassarna mellan bakbenen. Lite hopsnörpt mun. Skeptisk. Den är nog också på en skolfotografering. 
            
            Nu börjar katterna röra på sig, nästa katt hoppar med utsträckta ben och spänd svans. Den tittar på dig och undrar vad du glor på. Nästa utmaning är att göra större, att katten skulle bli större än själva brodieribågen. Även den hoppar och sträcker ut sig samtidigt som den stirrar på dig. Ränderna på den långa kroppen är många och snirkliga som erosion. Tassarna har klorna utspända och redo att ta emot. Den sista katten som hoppar blir svävande i luften, upp och ned, när jag sedan monterat upp handduken på en pinne för att kunna hänga den på en vägg. Den har samma stelhet som de första sex katterna, trots en kropp i rörelse. Tolv katter som samsas på tyget. Den sista katten jag gör tittar upp ur ena hörnan, tassarna håller runt kanten där den kikar ut från sin post. Det var där den fick plats</p>
        </div>
      </section>

      <div class="highlight-box">
        Under arbetet med kökshandduken kom jag ihåg
        den dalsländska katten. Jag tittade på bilderna
        och ritade av, den var svår att poträttera. Mycket
        beror det på att jag har svårt att koncentrera mig
        när jag ser den. Jag är inte van att göra något fokuserat
        och samtidigt känna ett bubblande fniss som
        får associationerna att börja spinna iväg.
      </div>

      <section class="text-section">
        <div class="text-content">
            <h2>Fuktdoftande lera</h2>
            <p>Ett halvår efter att jag började med broderierna fick jag sätta händerna
                i den kladdiga, fuktdoftande leran igen. På väggen ovanför mitt skrivbord
                nålade jag upp den snabba teckningen av den dalsländska katten i två
                versioner. Båda katterna stirrar ut i intet och har en uppsyn som skulle
                kunna tala om deras eventuella fåraktighet. Deras väsen är närvarande,
                stirrande åskådare. De blir ett sällskap och jag undrar vad de förväntar
                sig av mig
                Jag öppnar ett nytt lerparketet, en grå stengodslera som kommer bli
                brunsvart efter bränning. Jag klipper upp det på ena kortsidan och leran
                klibbar fast på saxens eggar, den sista biten river jag plasten och drar ner
                den längs sidorna. Tajt och klibbigt, som en blöt baddräkt som ska tråcklas
                av. Mögelfläckarna tittar fram här och var. Jag skär av en bit lera och
                bankar den mot bordet, det första formandet. Knådar tjurhuvudknådning
                och det blöta försvinner, leran blir en smidig massa. Den finkorniga
                charmotten river lite. Min första katt ska bli stor, jag ska köra på, se vad
                som händer. Inte förbereda för mycket, går det så går det.
                Nu ringlar jag upp kroppen, rullade korvar av lera pressas samman
                uppåt och en vägg, en kropp, börjar ta form. Jag tittar på min skiss och
                försöker minnas hur träkatten är utformad, vill inte titta för mycket utan
                göra direkt. Efter de första lagren lera bygger jag på nästan automatiskt,
                tar lera, klämmer ihop lagren metodiskt, försöker få tjockleken jämn.
                Stöter på hinder och beslut som jag inte var beredd på, varje lager jag lägger på ska förbereda för nästa som kommer så att kroppen formas
                och håller ihop. Istället för att bygga de olika kroppsdelarna var för sig
                och sedan fästa ihop dem ringlar jag upp dem bredvid varandra direkt,
                tassar, mage, undersida, i en enhet, som en husvägg. Kroppen blir ihålig.
                Laminatskivan på arbetsbordetbordet börjar bågna av lerans tyngd och
                alltihop fick flytta ner till golvet. Skulpturen kommer bli tung så nu sitter
                jag på en madrassbit på golvet och vrider och vänder på trallan där
                skulpturen växer fram.</p>
        </div>
      </section>

      <section class="text-section">
        <div class="text-content">
            <h2></h2>
            <p></p>

        </div>
      </section>
      
      
</body>
</html>


